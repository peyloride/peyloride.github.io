---
title: Bajaj Pulsar 150 NS izlenimlerim
layout: post
---

Selamlar, 

Zamanında bu işe başlarken çok aramış, araştırmış ama pek de bir şey bulamamış birisi olarak motosikletim hakkındaki düşüncelerimi yazmak istiyorum; birisine lazım olur da fikir edinir diye. Başlamadan son olarak şunu söyleyeyim, **ben bir acemiyim.** Yazdıklarımda yanlışlar eksikler olabilir, farkederseniz **lütfen bildirin**; düzelteyim.

# İlk Motosikletim
Daha önce hangi modellere baktığımı, neler arasında hangilerini elediğimi ve sonuç olarak 150NS seçtiğimi kısaca [bir önceki yazımda]({% post_url 2018-05-29-motosiklete-baslamak-nasil-baslanir %}) bahsetmiştim. Şimdi biraz daha detaya inelim.

{% include image.html file="bajaj-pulsar-150-ns.jpg" description="(Pis falan ama yakışıklı bence)" alt="bajaj-pulsar-150-ns" %}

Günümüz (2018 ilk çeyreği) şartlarında 6.000 TL bütçe ile alınabilecek (bence) en iyi motor, Bajaj Pulsar 150NS.

## Artıları
- **Güç**: Diğer 150cc'liklere nazaran daha torklu ve daha hızlı. 90 ile çok rahat bir şekilde uzun yol tecrübe edebildim. Redline'a yaklaştığımda ise 110-120 arasına çıkabiliyor. 
- **Dizayn**: CBF ve YBR gibi muadillerine nazaran çok daha güzel bir görünüme sahip.
- **Yedek Parça**: Hem hint malı olması hem de ülkemizde tutulması sebebiyle yedek parçaları epey uygun seviyede. Acemi olarak yapacağınız ufak tefek kazalarda maliyetiniz sizi üzmeyecektir.
- **Ayak Marşı**: Aküde bir problem olduğunda vs. açıkcası hayat kurtarıyor.
- **Gidon açısı** gayet yeterli, şehir içinde kıvrak bir şekilde ilerleyebiliyorsunuz.
- 8k devirdeki **torku** gerçekten güzel.
- Tam bir **fiyat/performans** ürünü.

## Eksileri
- **İki adet kronik problemi mevcut.** Gösterge resetleme ve 5-6k devirde gaz yememe problemi. İkisi de garanti kapsamında ücretsiz halledilebilen sorunlar. Bir de bazı arkadaşlar krank kırmış fakat ben çok az kişide rastladım ve bunu da kullanım şekline bağladım. Keza 30-40bin km yapan arkadaşlara sorduğumda onlar da aynı cevabı verdi.
- Fabrika çıkış **lastikleri çok kötü**.
- **Malzeme kalitesi **çok iyi değil ama kötü de değil.
- Arka fren **kampana**.
- **ABS** yok.

### Gidon yükseltme 
Genel olarak bu şekilde özetlenebilir 150NS. Şimdi gelelim ben neler yaptım, yaptırdım. İlk olarak gidon yükselltirme taktırdım. Uzun boylu olduğum için (190 civarı) motosiklet kullanırken sırtımda ve bileklerimde ağrılar oluşuyordu. Bu ağrıların bir kısmı oturma pozisyonundaki yanlışlıktan kaynaklanıyor olsa da gidon yükselttirme taktıktan sonra çok farketti, kesinlikle öneririm.

{% include image.html file="gidon-yukseltme.jpg" description="" alt="gidon-yukseltme" %}

### Gaz yememe problemi

Gidon yükseltmenin ardından 150NS'lerde oluşan bahsettiğim kronik sorun olan 5-6k devirdeki gaz yememe problemini araştırmaya başladım. Yapılabilen 4 işlem var.
- Diyafram contası takmak (20-30 TL)
- Karbüratör iğnesini değiştirmek (150 TL)
- Gaz pistonunun değişmesi (200 TL)
- Karbüratör komple değişimi (600-700 TL)

Servisleri arayıp bilgi almaya çabaladıktan sonra, Ümraniye'deki servise gittim. Diyafram contası taktırdım ve sorun çözüldü. Fakat bu işlemden yaklaşık 1500 km sonra ufaktan tekrar başlar gibi oldu. Sanırım bu kesin çözüm değil ama şu an hiç rahatsız etmiyor, belki de tamamen bana öyle geliyordur. Eskisi gibi değil kesinlikle.

### Tur camı

Uzun yola çıkacağım için internette araştırırken yapılan en çok önerilerden birisi de tur camı taktırmaydı. Ben de biraz araştırdım ve hem rüzgar yememek hem de böceklerin üzerinizi kirletmesini önlediği için çok mantıklı geldi. Piyasada birkaç model var fakat farklarını anlayamadım. Ben **Kayalar Motor**'da **150 TL**'ye taktırdım.

{% include image.html file="pulsar-150-ns-uzun-tur-camı.jpg" description="Gövdenize gelen rüzgarı tamamen kesiyor." alt="pulsar-150-ns-uzun-tur-camı" %}

### Benzin Damlatma

Bu süreçte ilginç bir sorun yaşadım, sanırım ustalardan birisi benzin borusunun etrafında çalışırken yerinden oynatmış; bu sebeple bir gün bi baktım benzin kokuyor motor.  Serviste 5 dakika içinde ücret ödemeden çözdüler sorunumu. :)


Pulsar 150 NS ile yaptığım 4bin km'de bunları yaşadım. Ekstra sorunuz olursa yorumlar kısmından sorabilirsiniz.